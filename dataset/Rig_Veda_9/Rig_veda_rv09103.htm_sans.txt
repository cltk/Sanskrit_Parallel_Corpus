पर पुनानाय वेधसे सोमाय वच उद्यतम|
भर्तिं न भरा मतिभिर्जुजोषते|
परि वाराण्यव्यया गोभिरञ्जानो अर्षति|
तरी षधस्था पुनानः कर्णुते हरिः|
परि कोशं मधुश्चुतमव्यये वारे अर्षति|
अभि वाणीरषीणां सप्त नूषत|
परि णेता मतीनां विश्वदेवो अदाभ्यः|
सोमः पुनानश्चम्वोर्विशद धरिः|
परि दैवीरनु सवधा इन्द्रेण याहि सरथम|
पुनानो वाघद वाघद्भिरमर्त्यः|
परि सप्तिर्न वाजयुर्देवो देवेभ्यः सुतः|
वयानशिः पवमानो वि धावति|
